---
Title: "Obrazovanje budućnosti"
slug: obrazovanje-buducnosti
date: 2019-05-15
authors:
  - jovana
tags:
  - novaiskra
  - društvo
  - panel
postImage: ob.jpg
post: true
---

Program [Dometi digitalizacije](https://novaiskra.com/dometi-digitalizacije/) koji smo najavili krajem marta se bavi pitanjima zašto je digitalizacija važna, šta ona podrazumeva, kako se primenjuje i najvažnije ko bi sve trebalo njome da se bavi. Program smo koncipirali i izvodimo zajedničkim snagama sa Novom Iskrom.

U okviru tog programa, realizovan je prvi panel pod nazivom _Budućnost obrazovanja_, polovinom aprila meseca. Široko formulisanog naziva, panel je imao za cilj da javnost bliže upozna sa procesom uvođenja informatike kao obaveznog predmeta u osnovne škole u Srbiji.

[Učesnici panela](https://novaiskra.com/dometi-digitalizacije-obrazovanje-buducnosti/) bili su predstavnici fondacije Petlja, Inicijative Digitalna Srbija, Ministarstva prosvete, nauke i tehnološkog razvoja i Granskog sindikata prosvetnih radnika Srbije „Nezavisnost“. Različite perspektive govornika su dovele i do žive diskusije tokom panela, uz istaknuto učešće [Marka Kažića](https://rs.linkedin.com/in/markokikinda) iz publike, jednog od zagovornika koncepta slobodnog obrazovanja.

Informatika je uvedena kao obavezni predmet osnovcima koji su u školskoj 2017/2018 krenuli u 5. razred, te će u tekućoj 2019. godini oni završiti prve dve godine prema postojećem kurikulumu. Tokom panela, najviše pažnje su privukla dva pitanja: jedno se odnosilo na “mešanje” privrede u novine koje se unose u formalno obrazovanje, i drugo koje se ticalo postignutih rezultata za ove prve dve godine učenja informatike.

Pozivam vas da preslušate ovu živu diskusiju na [Facebook stranici Nove Iskre](https://www.facebook.com/novaiskra/videos/622397861519093/).
