---
Title: "Dobar SWAG daleko se čuje"
slug: dobar-swag-daleko-se-cuje
date: 2019-07-25
authors:
  - heapcon.io
tags:
  - konferencija
  - heapcon
  - swag
postImage: torbe.png
post: true
---

Uh, još jedna stres-loptica, reče svaki posetilac [svake konferencije](https://heapcon.io) ikada. Za razliku od poklonjenog konja, poklonima koje dobijaju učesnici konferencije se i te kako gleda u zube. Jer takvi pokloni su možda najmanje – pokloni. Onu su pre medium koji govori mnogo o firmi koja ih poklanja. Zato se trebaju pažljivo birati.

To ne znači da svaki SWAG mora da bude apsolutno upotrebljiv godinama kasnije. Naravno da ne; tako nešto nije ni moguće. Dovoljno je da uhvati pažnju posetioca, da ga  zainteresuje, učini mu iskustvo konferencije zabavnim… ili pak učini da upozna nekoga. Kako bilo, bitno je ne samo šta se daje, već i kako je poklon ‘upakovan’.

Šta onda može da bude dobar SWAG? Evo neke liste ideja.

## Survival-kit za konferenciju

Konferencije znaju da budu brutalne: traju dugo, predavanja zahtevaju pažnju, čekanje u redu za ručak nisu zabavna… zašto onda ne bi dobili kutiju sa osnovnim potrebštinama koje će učiniti da dan prođe kako treba? Tableta vitamina C, olovka i par papira, mint bombonice, čokoladica, flaster (zašto da ne;)...

## Zdravi snack

I pored toga što na [Heapcon-u](https://heapcon.io) vodimo računa o kvalitetu ishrane, nije loše da se u paketu nađe i zdrav – ali zaista zdrav – snack. To može jednostavna kesica sa bademima, bobicama i sličnim zdravim sadržajem. Ukrasite kesicu i dobijate ukusnu i korisnu formulu.

## Knjige

Ne nužno IT knjige. Dobra knjiga ostaje zaista odlična uspomena. Neka ne bude prevelika (treba je nositi ceo dan); a posvetu ne treba
zaboraviti.

## Ukrasna biljka

Mladica u saksiji je nešto što može da krasi sto dugo vremena. Zahteva posvećenost. Vraća dobar vajb. Podižu energiju i raspoloženje.

## Donacije

Poklon ne moraju da dobiju učesnici. Umesto toga, moguće je za svakog učesnika napraviti donaciju i o tome ih obavestiti tako što ćete tu infomaciju odštampati na liflet ili bedž i staviti ga u welcome bag.. Bitno je da posetioc može uvek da vidi kuda su otišle donacije i šta se dešava sa time, koliko je prikupljeno i tome slično.

## Gedžeti

Priznajemo – ko ne voli gedžete!? Mi ih svakako volimo! Koristan gedžet ima smisla. Isto tako, važno je da kvalitet gedžeta bude prvoklasan. Slušalice koje ne rade, uređaji koji se kvare… sve to ne odaje dobru sliku.

---

Da zaključimo, SWAG nije obavezan. Ukoliko imate ograničen budžet, bolje je da sa tim novcem uradite nešto što će imati smisla za učesnike konferencije. Nije bitan kvantitet, već smisao i namera.

Vidimo se na [Heapcon-u](https://heapcon.io)!