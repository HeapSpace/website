---
Title: "Heapcon 2019."
slug: heapcon-2019
date: 2019-03-22
authors:
  - dimitrije
tags:
  - news
  - heapcon
  - projects
postImage: heapcon.png
post: true
---

[Heapcon konferencija](https://heapcon.io) dolazi kao prirodni nastavak težnje da se na jednom događaju prikaže ekspertiza u polju informacionih tehnologija, preduzetništva i digitalne umetnosti. Rezervišite **3.** & **4. oktobar** za novo izdanje konferencije - ovaj put u novom prostoru :)

<!--more-->

Iako je radimo sami, razmišljamo o konferencija kao o zajedničkom projektu, _svih_ nas koji delimo istu viziju. Svi smo tu ne samo da delimo znanje, već i da pospešujemo svakodnevicu. Tehnologija nam omogućava da to radimo na lakši, dostupniji način. Uzevši sve to u obzir, svake godine iznova imamo izazov, ali i obavezu, da sadržajem konferencije načinimo korak dalje; te da naš grad, naša zemlja, a na kraju krajeva, i ceo region, ima jedinstvenu konferenciju koja je _nezavisna_, _formirana zajednicom_ i _otvorena_. Zato se trudimo i da uključimo raznovrsne sadržaje, druge zajednice, umetnike i koga sve ne; sigurno se sećate Lego štanda, neobičnih svetlosnih tuba, crteža [Boba Živkovića](http://bobzivkovic.com) i hrabrog dizajna [Nemanje Jehličke](https://www.linkedin.com/in/nemanjajehlicka/)...

Da ponovim: Heapcon je zajednička konferencija. Svako sponzorstvo, partnerstvo; svaka prijava, volonter ili čak samo razmena ideja formiraju naš put i otvaraju nam mogućnosti da nastavimo da činimo lepe stvari. Ne samo kroz konferenciju, nego celokupnim radom naše organizacije.

Oglašen je i javni poziv za predavače – [​call for papers](https://heapcon.io/call-for-papers/)​, na koji se svi zainteresovani mogu prijaviti sa predlozima za predavanja ili radionice. Našli smo mogućnost da upakujemo naše prošlogodišnje izdanje u kratak video, koji ujedno govori i o nama i, nadam se, prenosi lep osećaj sa prošle konferencije:

{{< youtube -NYgEcjQsQ0 >}}
