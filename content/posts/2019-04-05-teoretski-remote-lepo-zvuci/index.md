---
Title: "Teoretski, remote lepo zvuči"
slug: teoretski-remote-lepo-zvuci
date: 2019-04-05
authors:
  - nevena
tags:
  - anekta
  - društvo
postImage: omnes.jpg
post: true
---

Biti ostavljen na miru ili na moru, stvar je ličnih potreba i afiniteta. Sa jedne strane, remote rad je način života, za nekoga rutina, za nekoga funkcionalan haos i odsustvo iste. Za [Omnes](https://www.omnesgroup.com/) je to poverenje.<!--more--> Poverenje među kolegama, uverenost da mogu da se oslone jedni na druge. I da, ovo zaista u praksi radi. Ne kažemo da svakome jednako odgovara, niti da treba da se podvede pod moranje, ali tvrdimo da postoji veliki broj ljudi koji bi ovu beneficiju uvrstili na sam vrh liste prioriteta.

## Nije zlato sve što je na daljinu dato

Omnes je proveo 8 meseci radeći na daljinu. Kako smo jako uspešni u sprovođenju procedura, operativno nismo imali nikakve probleme. Sa druge strane, ekipa je postala nervozna - nedostajalo im je da se našale, podele ručak ili šta već. Da sam se pitala, ne bismo se vratili u kancelariju.

Remote način rada uveliko zavisi od procedura i to je jedna od najčešćih grešaka koje domaći inženjeri prave u radu na daljinu. Ne možeš se uporno boriti protiv redovnih poziva ili odbiti da prisustvuješ okupljanju zaposlenih u inostranstvu, ukoliko želiš da budeš deo remote tima.

Procesi selekcije traju dugo i kod većine naših klijenata koji zapošljavaju na daljinu podrazumeva pet krugova. U Omnesu to zovemo “šesti krug”, a sam Dante bi mogao da pozavidi na dovitljivosti stranih hiring menadžera. Dešava se da iskusni inženjeri, u nedostatku strpljenja, odustaju od pozicija usled ovakvog procesa selekcije. To je upravo ono što oni žele, da u _hiring funnel_-u ostanu oni koji odgovaraju predispozicijama i imaju veliku želju da rade sa njima.

Kroz razgovore sa programerima se pokazalo da je ovaj način rada vrlo popularan, a i s razlogom je tako. Nebrojeno činjenica govori u prilog tome, počevši od ličnih priča i načina života, koje se svode na krupne stvari - kao što je zasnivanje porodice, ali, neretko, ima i onih sitnijih (ali ne sasvim nebitnih), kao što su: “Da li će poslodavac biti voljan da me pusti remote ako mi se pokvari bojler?”

Malčice je drukčije u praksi. Domaći i inženjeri iz regiona su prilično neuspešni na remote pozicijama, prema našem iskustvu.

Svesni smo da postoji veliki broj činilaca koji jednu kompaniju predstavljaju manje ili više interesantnom. Remote rad je samo jedan od faktora koji, u ogromnom broju slučajeva, imaju motivišuće dejstvo na pojedince i timove. Da se na ovaj broj kandidata ne bismo odnosili kao na “veliki broj”, potrudićemo se da vas prebrojimo. Najiskreniji, najdirektniji i najefikasniji način je pitati nedvosmisleno, otvoreno, i - **anonimno**.

_Fully remote_ ili _pro remote_, na kompanijama je da odluče. Naše je da prevedemo želje u brojke i prebacimo fokus na ono što se samo iskristališe, postane i ostane bitno. I izvodljivo, što je jednako važno. Zbog toga vas molimo da popunite anketu o stavovima, tehnologijama, iskustvu, i platama koje će nam omogućiti da vam pomognemo oko remote pozicija.

Započni anketu [ovde](https://www.surveymonkey.com/r/omnesremote), biće ti potrebno 15 minuta.

