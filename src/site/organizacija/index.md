---
title: Naše vrednosti
---

## Zajedno smo u ovome

Raznoliki smo, empatični i otvorenog uma. Razumemo da kao pojedinci imamo različite ciljeve, ali se trudimo da damo naše najbolje. Pretpostavljamo dobre namere. 

Volimo da sukobljavamo mišljenja, nekada se i ne slažemo, ali smo uvek fer. Slušamo i postavljamo pitanja, uvažavamo različite stavove. Gradimo mostove, ne zidove. 

Imamo i mi loše dane. Naše greške su deo našeg puta iz kojih učimo. Opraštamo sebi i drugima i brzo idemo dalje.


## Surovo iskreni

Negujemo iskrenost. Ali idemo i dalje: surovi smo. Otvoreni, ranjivi, bez-proseravanja, direktni i nadasve transparentni.

Zahvalni samo na kritici - učimo iz nje kako da činimo bolje.

Ne pričamo drugima iza leđa; pristupamo direktno i saopštavamo kako se osećamo i šta mislimo.


## Snalazimo se usput

Život je vrtoglavo brz, pun promena. Znamo da je neophodno da se nosimo s njima; a to često znači da radimo stvari za koje ne znamo kako se rade.

Izlazimo iz naše komfort=zone i kažemo "Da, mi to možemo", čak i kada nemamo blagog pojma kako ćemo to zapravo i uraditi. Snaćićemo se već usput.

Brzo učimo. Najbolji smo u stvaranju nečega što pre nismo radili.


## Korak više 

Nema detalja koji je nevažan. Guramo dalje što više možemo i nikada se ne smirujemo. Mislimo unapred i pružamo drugima više nego što žele ili očekuju. 

Znamo da uvek postoje načini da se bude bolji. I bolji. I bolji.


## Život je kratak, zato uživamo u putu 

Život je besmisleno zabavan. Uskoro nas neće ovde biti. Razigrani smo, šalimo se budalasto, ali na dobar način.

Ne uzimamo stvari lično. Ne živimo u prošlosti, a ne brinemo previše o budućnosti. Ovde smo, zajedno smo živi, i to je prokleto sjajno. 
