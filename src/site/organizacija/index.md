---
title: Organizacija
description: Heapspace nosi bogato nasleđe svog prethodnika, zajednice JavaSvet, i od 2004. godine neprekidno je gradimo okupljeni oko ideje da sticanje novih znanja menja sve(s)t.
barimg: logo.png
barcolor: bg-red
---


Možda ste imali prilike da nas upoznate kao organizatore prve Devoxx konferencije u ovom delu Evrope – **Voxxed Days Belgrade**, ili kao autore **Tehnološkog doručka**. Znaju nas i kao organizatore velike tehnološke konferencije: **Heapcon**.

Kako bilo, tu smo jer živimo strast za delanjem. Na tom putu nismo sami! Naši projekti uključuju partnere, mnogobrojne dobrovoljce, entuzijaste... godine _zajedničkog_ delovanja.

Organizacija je nastala 2004. godine kao `JavaSvet`. Bila je to prva zvanična "Java User Group" (JUG) na ovim prostorima. Organizovali smo pregršt okupljanja, mahom da bi delili dragocena iskustva vezana za razvoj softvera. Brzo smo prerasli Java tehnologije i počeli da se bavimo i ostalim aktuelnim tehnologijama i, uopšte, razvojem softvera. Držali smo besplatne radionice na fakultetima i drugim non-profitabilnim ustanovama. Slušali su nas puni amfiteatri ili pak svega par ljudi.

Orgnizavali smo i dve edicije IT konferencije "IT Days". To je bila prva takva konferencija nakon burnih geo-političkih dešavanja. Pamtimo ove konferencije kao skromne, ali vrlo drage: energija prisutnih je bila na zavidnom nivou, a teme su bile u to doba sasvim aktuelne i kvalitetne.

No JavaSvet nije mogao da (po)stoji na ramenima jednog člana. Krajem 2014. godine, JavaSvet prerasta u ono što je sada **Heapspace**. Od tada se organizacija uvećava, širi svoje aktivnosti i interesovanja.

Trudimo se da kroz rast budemo bolji i da bude bolje. Ponosni smo što već godinama ne odustajemo od iste vizije. Imam ointegritet i radimo punim srcem.  Na kraju, ponosni smo što već godinama ne odustajemo od iste vizije, imamo integritet, i radimo punim srcem.
