---
title: Naše vrednosti
menu: 40
---

## Delimo istu viziju

Mi smo ekipa motivisanih entuzijasta sa jakom voljom za stvaranjem dobrih prilika u okruženju. Pulsiramo istom idejom, raznoliki smo, empatični i otvorenog uma. Da, kao pojedinci imamo različite ciljeve, ali gledamo istom vizijom. 

Delimo mišljenja, nekada se ne slažemo, slušamo se i uvažavamo različite stavove.

Gradimo merdevine i zajedno se uspinjemo.

Imamo i mi loše dane. Naše greške su deo našeg puta iz kojih učimo. Opraštamo sebi i drugima i brzo idemo dalje.


## Iskreni

Negujemo iskrenost. Važno nam je međusobno poštovanje i način komunikacije. Direktni smo, transparentni, zahvalni na konstruktivnoj kritici i učimo kako da činimo bolje.

Ne podržavamo priče iza leđa, već ohrabrujemo istinu u oči!

Važan nam je uzrok i rešenje iz kog zajedno rastemo.


## Idemo dalje

Svakodnevno nailazimo na promene, prihvatamo ih čak i kada ne znamo kako da se nosimo sa njima. Izazov nam je upravo izlazak iz poznatog.

Brzo učimo. Najbolji smo u stvaranju nečega što pre nismo radili.


## Korak više 

Važni su nam detalji. Mislimo unapred i pružamo drugima više nego što očekuju. Ne zaustavljamo se, uvek idemo dalje. Ne stajemo kada je gotovo.

Znamo da uvek postoje načini da se bude bolji. I bolji. I bolji.


## Život je kratak, zato uživamo u putu 

Kroz lični rast i razvoj organizacije ne zaboravljamo na vrednost življenja. Ne uzimamo stvari lično. Ne živimo u prošlosti, a ne opterećujemo se s onim šta će doći. Razigrani smo, na dobar način.

Ovde i sada loži nas da živimo svoju strast! 
